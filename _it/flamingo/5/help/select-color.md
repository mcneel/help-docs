---
---

# ![images/paint.svg](images/paint.svg){:height="75px" width="75px"} Selettore dei colori
Il selettore dei colori è usato per gestire vari gruppi di materiale e proprietà.  Funziona in modo simile in tutti i casi.


Il selettore si compone di due parti:
  ![images/colorswatch-002.svg](images/colorswatch-002.svg)

1. [Campione colore](#swatch) - Fare clic sul colore per accedere al selettore dei colori principale
1. [Menu opzioni](#options) - Fare clic sulla freccia per ottenere ulteriori utility di colore

## Campione colore ![images/callout-1-vertical.svg](images/callout-1-vertical.svg)
{: #swatch}
Fare clic sul campione di colore per selezionare un colore dalla finestra di dialogo Selezione colore.

##### Selezionare dall'elenco dei nomi dei colori
* Selezionare un colore dall'elenco di nomi sulla sinistra.

##### Selezionare dalla ruota cromatica
1. Trascinare l'indicatore seguendo la ruota esterna per definire la tonalità.
1. Trascinare l'indicatore orizzontalmente lungo il quadrato interno per definire il livello di saturazione.
1. Trascinare l'indicatore verticalmente lungo il quadrato interno per definire il valore di luminosità.

##### Impostare le caselle Ton, Sat, Val
1. La tonalità di un colore dipende fisicamente dalla lunghezza d'onda dominante della radiazione luminosa. La tonalità viene misurata in gradi, in un intervallo che va da 0 a 359, che corrisponde in modo approssimato ai valori dell'arcobaleno a passi di 60 gradi: rosso, arancione, giallo, verde, blu e violetto.
1. La saturazione si riferisce all'intensità di un colore, su una scala che va da 0 a 100 (dipende fisicamente dalla distribuzione spettrale). Un valore di saturazione pari a 0 produce un colore grigio neutro che varia da nero a bianco a seconda della luminosità del colore. La tonalità non ha effetto sui colori con componente di saturazione pari a 0. Una saturazione pari a 100 crea un effetto di ombreggiatura molto intenso.
1. Il valore si riferisce alla quantità di luce percepita (o bianco) in un determinato colore. Il componente Valore va dallo 0 al 100. Il valore a volte viene anche denominato luminanza o luminosità.

##### Rosso, Verde, Blu (RGB)
{: #rgb}
Questo metodo viene usato dai computer per proiettare il colore sullo schermo. Ciascun pixel è una combinazione di tre colori a varie intensità. Il colore rosso puro, ad esempio, è completamente rosso, con nessun componente verde o blu. Il nero ha invece i valori di rosso, verde e blu impostati sullo 0, mentre per il bianco, essi sono impostati sul 255.

## Opzioni del menu ![images/callout-2-vertical.svg](images/callout-2-vertical.svg)
{: #options}

#### Selettore dei colori
Apre la finestra di dialogo [Campione colore](#swatch) descritta sopra. Equivale a fare clic sul campione di colore.

#### Contagocce
Consente la selezione del colore da un punto qualsiasi dello schermo tramite lo strumento contagocce.

#### Copia
Copia il colore del campione di colore. Da usarsi in un altro selettore dei colori usando l'opzione Incolla.

#### Incolla
Incolla il colore da un campione di colore all'altro. Si usi questa opzione dopo aver usato l'opzione Copia.